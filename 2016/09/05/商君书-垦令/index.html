<!DOCTYPE html>
<html>
<head>
  <meta charset="utf-8">
  
  <title>商君书-垦令 | LAKCA</title>
  <meta name="viewport" content="width=device-width, initial-scale=1, maximum-scale=1">
  <meta name="baidu-site-verification" content="WhvvlRhACL" />
  <meta name="description" content="无宿治，则邪官不及为私利于民。而百官之情不相稽，则农有余曰；邪官不及为私利于民，则农不败。农不败而有余日，则草必垦矣。
訾粟而税，则上壹而民平。上壹，则信；信，则臣不敢为邪。民平，则慎；慎，则难变。上信而官不敢为邪，民慎而难变，则下不非上，中不苦官。
下不非上，中不苦官，则壮民疾农不变。壮民疾农不变，则少民学之不休。
少民学之不休，则草必垦矣。
无以外权爵任与官，则民不贵学问，又不贱农。民不贵学，">
<meta property="og:type" content="article">
<meta property="og:title" content="商君书-垦令">
<meta property="og:url" content="https://longpeng.me/2016/09/05/商君书-垦令/index.html">
<meta property="og:site_name" content="LAKCA">
<meta property="og:description" content="无宿治，则邪官不及为私利于民。而百官之情不相稽，则农有余曰；邪官不及为私利于民，则农不败。农不败而有余日，则草必垦矣。
訾粟而税，则上壹而民平。上壹，则信；信，则臣不敢为邪。民平，则慎；慎，则难变。上信而官不敢为邪，民慎而难变，则下不非上，中不苦官。
下不非上，中不苦官，则壮民疾农不变。壮民疾农不变，则少民学之不休。
少民学之不休，则草必垦矣。
无以外权爵任与官，则民不贵学问，又不贱农。民不贵学，">
<meta property="og:updated_time" content="2016-09-07T13:27:21.868Z">
<meta name="twitter:card" content="summary">
<meta name="twitter:title" content="商君书-垦令">
<meta name="twitter:description" content="无宿治，则邪官不及为私利于民。而百官之情不相稽，则农有余曰；邪官不及为私利于民，则农不败。农不败而有余日，则草必垦矣。
訾粟而税，则上壹而民平。上壹，则信；信，则臣不敢为邪。民平，则慎；慎，则难变。上信而官不敢为邪，民慎而难变，则下不非上，中不苦官。
下不非上，中不苦官，则壮民疾农不变。壮民疾农不变，则少民学之不休。
少民学之不休，则草必垦矣。
无以外权爵任与官，则民不贵学问，又不贱农。民不贵学，">
  
    <link rel="alternate" href="/atom.xml" title="LAKCA" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
  

</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">LAKCA</a>
      </h1>
      <p>&copy; 2016</p>
      <p>Powered by <a href="http://hexo.io/" target="_blank">Hexo</a></p>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
          <a class="main-nav-link" href="/categories/reading">Read</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="https://longpeng.me"></form>
      </div>
    </div>
  </div>
</header>

      <div class="outer">
        <section id="main">
<article id="post-商君书-垦令" class="article page-single article-type-post" itemscope itemprop="blogPost">
  
    
<nav id="article-nav">
  
    <a href="/2016/09/08/商君书-农战/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          商君书-农战
        
      </div>
    </a>
  
  
    <a href="/2016/09/05/商君书-更法/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">商君书-更法</div>
    </a>
  
</nav>


  
  <div class="article-meta">
    <a href="/2016/09/05/商君书-垦令/" class="article-date">
  <time datetime="2016-09-05T13:04:41.000Z" itemprop="datePublished">2016-09-05</time>
</a>
    
  <div class="article-category">
    <a class="article-category-link" href="/categories/reading/">reading</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      商君书-垦令
    </h1>
  

      </header>
    
    <div class="article-entry" itemprop="articleBody">
      
        <p>无宿治，则邪官不及为私利于民。而百官之情不相稽，则农有余曰；邪官不及为私利于民，则农不败。农不败而有余日，则草必垦矣。</p>
<p>訾粟而税，则上壹而民平。上壹，则信；信，则臣不敢为邪。民平，则慎；慎，则难变。上信而官不敢为邪，民慎而难变，则下不非上，中不苦官。</p>
<p>下不非上，中不苦官，则壮民疾农不变。壮民疾农不变，则少民学之不休。</p>
<p>少民学之不休，则草必垦矣。</p>
<p>无以外权爵任与官，则民不贵学问，又不贱农。民不贵学，则愚；愚，则无外交；无外交别则国安不殆。民不贱农，则勉农而不偷，则草必垦矣。</p>
<p>禄厚而税多，食口众者，败农者也。则以其食口之数贱而重使之，则辟淫游惰之民无所于食。民无所于食，则必农；农，则草必垦矣。</p>
<p>使商无得籴（dí，买进粮食，与“粜”相对），农无得粜（tiào），则窳（yù，恶劣）惰之农勉疾。商不得籴，则多岁不加乐。多岁不加乐，则饥岁无裕利。无裕利，则商怯；商怯，则欲农。</p>
<p>窳惰之农勉疾，商欲农，则草必垦矣。</p>
<p>声服无通于百县，则民行作不顾，休居不听。休居不听，则气不淫。行作不顾，则意必壹。意壹而气不淫，则草必垦矣。</p>
<p>无得取庸，则大夫家长不建缮，爱子不惰食，惰民不窳，而庸民无所于食，是必农。大夫家长不建缮，则农事不伤。爱子、惰民不窳，则故田不荒。</p>
<p>农事不伤，农民益农，则草必垦矣。</p>
<p>废逆旅，则奸伪、躁心、私交、疑农之民不行，逆旅之民无所于食，则必农。农，则草必垦矣。</p>
<p>贵酒肉之价，重其租，令十倍其朴，然则商贾少，农不能喜酣奭，大臣不为荒饱。商贾少，则上不费粟。民不能喜酣奭，则农不慢。大臣不荒，则国事不稽，主无过举。上不费粟。民不慢农，则草必垦矣。</p>
<p>重刑而连其罪，则褊急之民不斗，很刚之民不讼，怠惰之民不游，费资之民不作，巧谀、恶心之民无变也。五民者不生于境内，则草必垦矣。</p>
<p>使民无得擅徙，则诛愚。乱农农民无所于食而必农。愚心、躁欲之民壹意，则农民必静。农静、诛愚，则草必垦矣。</p>
<p>均出余子之使令，以世使之，又高其解舍，令有甬官食，概。不可以辟役，而大官未可必得也，则余子不游事人，则必农。农，则草必垦矣。</p>
<p>国之大臣诸大夫，博闻、辩慧、游居之事，皆无得为，无得居游于百县，则农民无所闻变见方。农民无所闻变见方，则知农无从离其故事，而愚农不知，不好学问。愚农不知，不好学问，则务疾农。知农不离其故事，则草必垦矣。</p>
<p>令军市无有女子。而命其商，令人自给甲兵，使视军兴；又使军市无得私输粮者。则奸谋无所于伏，盗输粮者不私稽，轻游之民不游军市，则农民不淫，国粟不老家劳，则草必垦矣。</p>
<p>百县之治一形，则从迂者不敢更其制，过而废者不敢匿举。过举不匿，则官无邪人。迂者不饰，代者不更，则官属少而民不劳。官无邪，则民不敖；民不敖，则业不败。官属少，征不烦。民不劳，则农多日，农多日，征不烦，业不败，则草必垦矣。</p>
<p>重关市之赋，则农恶商，商有疑惰之心。农恶商，商疑惰，则草必垦矣。</p>
<p>以商之口数使商，令之厮、舆、徒、重者必当名，则农逸而商劳。农逸，则良田不荒；商劳，则去来赍（jī，怀抱着）送之礼无通于百县。则农民不饥，行不饰。农民不饥、行不饰，则公作必疾，而私作不晃，则农事必胜。农事必胜，则草必垦矣。</p>
<p>令送粮无取僦（jiǜ，租赁），无得反庸，车牛舆重必当名。然则往速来疾，则业不败农，业不败农，则草必垦矣。</p>
<p>无得为罪人请于吏而饷食之，则奸民无主。奸民无主，则为奸不勉。为奸不勉，则奸民无朴。奸民无朴则农民不败。农民不败，则草必垦矣。</p>

      
    </div>
    <footer class="article-footer">
      <a data-url="https://longpeng.me/2016/09/05/商君书-垦令/" data-id="citztc8z700050kg7g2r5npsj" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2016/09/08/商君书-农战/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          商君书-农战
        
      </div>
    </a>
  
  
    <a href="/2016/09/05/商君书-更法/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">商君书-更法</div>
    </a>
  
</nav>


  
</article>



</section>
        
      </div>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
    <a href="/categories/reading" class="mobile-nav-link">Read</a>
  
</nav>

    

<script src="//cdn.bootcss.com/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>

  </div>
</body>
</html>
